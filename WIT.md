# Project Info

--- 

<div dir="rtl">
صورت کلی پروژه رو خدمتتون توضیح میدم.

چهار نوع کاربر میتوانند به برنامه لاگین کرده و به پنل خود دسترسی پیدا کنند و از طریق آن اعمالی انجام دهند. کاربران سامانه به صورت "مشتری"، "کارمند"، "مدیر"، "ادمین" تعریف شده اند. از کوچک به بزرگ مواردی که نیاز به تعریف و پیاده‌سازی است را بررسی میکنیم.
1. حساب:
به صورت کلی هر حساب بانکی پس از تعریف، از برنامه یک شماره حساب جدید دریافت میکند و میتواند مبلغی به عنوان موجودی حساب در خود نگه دارد، کاربرهای برنامه میتوانند پولی را از حسابی کم، به آن اضافه یا بین دو حساب جابه جا کنند. همچنین هر حساب تاریخچه ای از ورودی و خروجی های خود دارد، در هر فیلد تاریخچه زمان دقیق سامانه، مبلغ مورد نظر و یک یاداداشت از طرف کاربر ثبت میشود.
2. مشتری:
مشتری پس ورود به سامانه میتواند لیستی از حساب هایی که دارد را مشاهده نماید، و از بین آنها یکی را انتخاب کند، سپس میتواند از حساب مورد نظر وجه دریافت کند، یا وجهی را به حساب دیگری درون بانک انتقال دهد. علاوه بر آن برای هر حساب میتواند لیست تاریخچه حساب مرتب شده بر اساس آخرین ها ببیند. علاوه بر موارد فوق میتواند نام کاربری یا رمز ورود به حساب خود را تغییر دهد، دقت کنید برای هرکاربر یوزرنیم باید یکتا باشد، علاوه بر آن کلید اصلی جست جوی مشتری ها شماره ملی است.
3. کارمند:
کارمند یکی از کارکنان بانک است که میتواند به مشتریان بانک سرویس هایی ارائه دهد که مشتریان از طریق پنل خود قادر به انجام آن نیستند. پس از ورودی به سامانه کارمند میتواند یک مشتری رو جست و جو کند (شماره ملی یا نام کاربری) و سپس اعمال زیر را انجام دهد.
افزودن یک حساب برای مشتری، حذف یک حساب برای مشتری (به این صورت که مبلغ باقی مانده در حساب به صورت وجه نقد به مشتری پس داده میشود) و یا اینکه میتواند وجه نقد از مشتری دریافت کند و آن را به حساب او بیافزاید، همچنین دسترسی به اطلاعات ریز مشتری از جمله نام، کد ملی، تاریخ تولد و... دارد و میتواند آنها را تغییر دهد. (دقت کنید پسورد قابل تغییر است اما قابل مشاهده نیست.)
همچنین ممکن است مشتری ای به دلایلی نتواند مستقیما از نرم‌افزار استفاده کند و با مراجعه به کارمند بانک از او بخواهد اعمال مد نظرش را برایش انجام دهید، به این منظور میتواند در صورت تمایل پنل مشتری انتخاب شده توسط کارمند مستقیما (بدون نیاز به وارد کردن رمز عبور) باز شود.
علاوه بر این کارمندان میتوانند مشتری جدیدی در برنامه تعریف کنند.
به کارمند این اجازه را بدهید تا بتواند نام کاربری یا رمز عبور خود را تغییر دهد.
4. مدیر:
مدیر بانک یک کارمند است و میتوانید از پنل کارمند برای او استفاده کنید، با این تفاوت که مدیر میتواند کارمندان را به سامانه اضافه، حذف و یا ویرایش کند.
5. شعبه:
هر مدیر و جمعی از کارمندان در یک شعبه قرار میگیرند، به صورت خودی خود شعبه هیچ عملیات خاصی انجام نمیدهد، صرفا لیستی از کارمندان و مدیر را درون خود باید نگه دارد، همچنین آدرس و نام شعبه را در سامانه ذخیره کنید.
6. ادمین:
به صورت پیشفرض در سامانه یک ادمین وجود دارد که در ابتدا کلمه عبور و نام کاربری اون ادمین است، بعدا میتواند از پنل خود آن را تغییر دهد.
ادمین میتواند پس از ورود لیستی از شعبه ها را ببیند برای هر شعبه میتواند مدیر تعریف، حذف یا ویرایش کند، برای هر شعبه میتواند لیستی از کارمندان را مشاهده کند اما دسترسی به تغییر دادن آنها ندارد. به لیست مشتری های بانک نیز دسترسی دارد و میتواند تمامی اطلاعات آنها را مشاهده کند اما دسترسی تغییر ندارد.
ادمین به عنوان رئیس کل بانک میتواند داده های آماری را مشاهده کند.
----
# داده های آماری چیست؟

بانک به ازای اعمالی که برای مشتری ها انجام میدهد کارمزدی دریافت میکند.
علاوه بر آن بانک به صورت ماهانه به کارمندان حقوق میدهد. همچنین به ازای نگه داری هر حساب بانکی در سامانه یک واحد پول به صورت ماهانه کارمزد دریافت میکند. اینها راه های درآمدی بانک هستند. سامانه در شروع کار یک حساب با شماره حساب خاص و ثابتی دارد که همه درآمد ها به صورت اتوماتیک وارد این حساب میشود.
دسترسی به این حساب صرفا از طریق پنل ادمین انجام مییشود و ادمین فقط میتواند عملیات واریز وجه به حساب دیگر را انجام دهد (تا سود بانک را به حساب خود انتقال دهد)

حال در پنل ادمین، ادمین باید بتواند دریافتی های ماه های گذشته و ماه جاری را به صورت سه بخش کارمزد انتقال وجه، کارمزد حساب ها، حقوق کارمندان و مجموع را مشاهده کند (مجموع میتواند منفی باشد زیرا ممکن است درآمد بانک از حقوق کارمندان کمتر باشد.)

هر کارمند یک "شماره" حساب در مشخصات او ثبت شده، که مبلغ حقوق در پایان هر ماه به صورت اتوماتیک به حساب او واریز میشود. در صورت عدم وجود شماره حساب میتوانید برای سادگی کار در لاگ برنامه خطایی چاپ کنید یا اصلا نادیده بگیرید و مبلغ را از حساب اصلی بانک کسر "نکنید".
دقت شود کارمند هیچ منویی به عنوان حساب شخصی و یا غیره ندارد، بلکه کارمند باید به عنوان یک مشتری برای خود حسابی باز کند و شماره آن در اطلاعات کاربر (که خودش میتواند آن را تغییر دهد) ثبت میشود.

میزان سود کل بانک نیز به صورت آخرین فیلد اطلاعاتی در بخش آمار پنل ادمین باید نمایش داده شود.
</div>


-
-
-
-
-
-
-
-
-
-
-
